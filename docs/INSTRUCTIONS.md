
# Choices, Choices - The Tech-stack

Kies de beste tech-stack voor het ontwerpen en bouwen van een website voor een opdrachtgever.

## Context

Deze leertaak hoort bij sprint 15: Coices, choices ... Dit is een opdracht die je individueel uitvoert voor een opdrachtgever.

## Doel van deze opdracht

Je leert onderbouwde keuzes te maken voor een geschikte tech-stack, de tools en frameworks die je gebruikt bij het realiseren van een opdracht voor een opdrachtgever.

## Werkwijze

In deze leertaak ga je leren onderbouwd een keuze te maken voor een geschikt framework en tools die je wil inzetten voor jouw opdracht. 

In [Sprint 14: Lose Your Head](https://github.com/fdnd-task/lose-your-head-the-client-case) ben je begonnen met het ontwerpen en maken van een opdracht voor een opdrachtgever met een framework en headless CMS. Is dit framework en CMS de beste keuze voor dit project? Misschien past een ander framework beter bij de opdracht, of werkt een ander CMS beter voor de opdrachtgever ... In deze sprint ga je onderzoeken welk framwork en tools het meest geschikt zijn voor de opdracht. 

De keuze voor een geschikt framework en tooling hangt af van verschillende factoren, zoals de User Experience (UX), Content Management (CMS) en de Development Expererience (DX). Voor de UX is het belangrijk te weten wie de gebruikers zijn van de website, wat voor apparaten zij gebruiken en of ze bv snel internet hebben of juist niet. Het CMS gaat gebruikt worden door de opdrachtgevers of andere content beheerders. De DX wordt onder andere bepaald of de website onderdeel is van een ander systeem, met hoeveel developers je aan het project gaat werken en hoe lang je aan het project gaat werken. 

In deze sprint ga je onderzoeken wat een geschikte tech-stack is waarmee je de opdracht voor de opdrachtgever goed kan maken en onderhouden. Voor deze sprint ga je dezelfde User Story als sprint 15 uitwerken, maar dan met een ander framework, een andere tool of een ander headless CMS. Zo kun je aan het eind van deze sprint een goede vergelijking maken van hoe verschillende frameworks en tools werken en welke het beste is voor jouw opdracht. 


### Aanpak

1. Maak een fork van [deze leertaak](https://github.com/fdnd-task/choices-choices-the-tech-stack/).
2. Kopieer de user story waar jij aan gaat werken naar de Wiki van de geforkte repository. Dit is wat je gaat ontwerpen, maken en testen.
3. Kies een ander framwork of tool waarmee je deze opdracht gaat realiseren.
4. Documenteer doorlopend jouw proces aan de hand van de dev-lifecycle, alle (technische en ontwerp) beslissingen dienen onderbouwd te worden en je verwijst naar alle bronnen die je bij de verschillende fases gebruikt hebt. 
5. Schrijf tenslotte een conclusie waarin je het frameworks en tools die je hebt gebruikt in sprint 14 en sprint 15 vergelijkt. 


## Criteria

Focus sprint 15 - In deze sprint ligt de focus op het maken van onderbouwde keuzes voor de frameworks, tools en workflow die je gebruikt voor je project.

Voor deze leertaak gelden de gedragscriteria voor sprint 15: 
* M: Je combineert onderbouwd principes, conventies en best-practices op het gebied van frontend, interface design en vormgeving
* M: Je weegt belangen van de eindgebruiker en de eisen en wensen van een opdrachtgever af bij het realiseren van een oplossing voor een opdrachtgever
* ~~C: Kan ontwerpkeuzes, eigen ideeÃ«n en producten overtuigend overbrengen aan belanghebbenden~~
* P: Je selecteert de juiste principes, conventies en best-practices op het gebied van frontend, interface design en vormgeving om een passende oplossing voor een opdrachtgever te realiseren
* L: Je maakt aangeboden en zelf gevonden materie eigen, gebruikt dit bij leertaken, deelt ervaring binnen de squad en leert van anderen

